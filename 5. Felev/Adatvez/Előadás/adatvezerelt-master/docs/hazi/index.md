# Szorgalmi házi feladatok

A házi feladatok **opcionálisak, pluszpont és iMsc pont** szerezhető velük. A feladatok leírása található itt; a megoldások beadása GitHub Classroom segítségével történik.

!!! important "Működő kód"
    A feladatok során működő kódot, kódrészleteteket kell készíteni. A feladat lényege a valóságban működő és a kívánt funkciót ellátó kód készítése.

## A feladatok

1. [MSSQL szerveroldali programozás](mssql/index.md)
1. [ADO.NET adatelérés](adonet/index.md)
1. [Entity Framework](ef/index.md)
1. [MongoDB](mongodb/index.md)
1. [REST API Web API technológiával](rest/index.md)

## A feladatok beadása

Minden házi feladat megoldását egy személyre szóló git repository-ban kell beadni. Ennek pontos [folyamatát lásd itt](GitHub.md). Kérünk, hogy alaposan olvasd végig a leírást!

!!! important "FONTOS"
    A házik elkészítése és beadás során az itt leírtak szerint **kell** eljárnod. A nem ilyen formában beadott házikat nem értékeljük.

## Képernyőképek

A feladatok kérik, hogy készíts képernyőképet a megoldás egy-egy részéről, mert ezzel bizonyítod, hogy a megoldásod saját magad készítetted. **A képernyőképek elvárt tartalmát a feladat minden esetben pontosan megnevezi**. A képernyőkép készülhet a teljes desktopról is, de lehet csak a kért alkalmazásról készíteni.

!!! info ""
    A képernyőképeket a megoldás részeként kell beadni, így felkerülnek a git repository tartalmával együtt. Mivel a repository privát, azt az oktatókon kívül más nem látja. Amennyiben olyan tartalom kerül a képernyőképre, amit nem szeretnél feltölteni, kitakarhatod a képről.

## A feladatok kiértékelése

A feladatok kiértékelése részben **automatikusan** történik. A futtatható kódokat valóban le fogjuk futtatni, ezért minden esetben fontos a feladatleírások pontos követése (kiinduló kód váz használata, csak a megengedett fájlok változtatása, stb.)!

A kiértékelés eredményéről a GitHub-on kapsz szöveges visszajelzést (lásd [itt](GitHub.md)). Ha ennél több információra van szükséged, a _GitHub Actions_ webes felülete segítségül szolgálhat. Erről [itt](GitHub-Actions.md) találsz egy rövid ismertetőt.

!!! danger "Ellenőrzés"
    Egyes házikban (ahol a technológia ezt kényelmessé teszi) találsz unit teszteket. Ezen tesztek **segítenek** ellenőrizni a munkádat, de **nem helyettesítik saját ellenőrzésed**. Amikor feltöltöd a munkádat, alaposabb tesztelésen fog átesni a kódod.
